Artykuły i projekty z przeszłości i o przeszłości, wcześniej publikowane lub nie :-)

# Artykuły

## Ewolucja mikroprocesorów
Seria artykułów omawiających kilka pierwszych kroków w rozwoju mikroprocesorów, ich architektury i celów jakie stawiali przed sobą ich projektanci. 

### Intel 4004 -  początek czwartej generacji
Z perspektywy współczesnych 64-bitowych, wielordzeniowych mikroprocesorów nawet konstrukcje 16-bitowe wydają się archaiczne. Komputery 8-bitowe lat 70-tych i 80-tych XX wieku wyglądają jak zabawki, mające tylko wartość sentymentalną. Przy nich Intel 4004, konstrukcja 4-bitowa, prezentuje się już tylko groteskowo i prymitywnie. Jednak przy przetwarzaniu liczb dziesiętnych podstawową porcją danych jest pojedyncza cyfra, a ta daje się doskonale zapisać właśnie na 4 bitach.

### 8-bitów - Intel 8080, Motorola i inni...
Wprowadzenie mikroprocesorów na rynek komercyjny na początku lat 70-tych XX wieku  zaowocowało powstaniem najrozmaitszych systemów komputerowych, oferowanych przez wielkie firmy, jak i „garażowych”, niszowych hobbystów. Szczególnie konstrukcje 8-bitowe, jako stosunkowo proste i tanie, wyzwoliły twórczy potencjał konstruktorów. Rozgrzały także rywalizację o rynek wśród producentów mikroprocesorów.

### Okolice 16-bitów - Intel 8086 i konkurencja
Po sukcesie mikrokomputerów 8-bitowych przyszła pora na przejmowanie przez mikroprocesory obszarów wymagających większej mocy obliczeniowej, zarezerwowanych do tej pory dla tzw. minikomputerów. Do tego potrzebna była, oprócz szybkości, bardziej elastyczna architektura, możliwość obsługi większej pamięci i współpraca z dodatkowymi jednostkami obliczeniowymi. Kolejny krok w ewolucji stał się nieuchronny.

### 32-bity - CISC vs RISC
Począwszy od pierwszej 4-bitowej konstrukcji, rozwój mikroprocesorów przebiegał zasadniczo dwiema niezależnymi ścieżkami. Pierwsza koncentruje się wokół hardware’u i zaimplementowaniu w nim jak największej liczby funkcji. Druga zorientowana jest na software, ponieważ oprogramowanie, w odróżnieniu od sprzętu, można zaktualizować. Dlatego sprzęt powinien realizować tylko to, co musi, oraz co – ze względu na wydajność – powinien.

